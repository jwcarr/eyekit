{
	"passage_a" : {
		"title" : "La storia dei tre orsi / Goldilocks and the Three Bears",
		"author" : "Robert Southey",
		"text" : {
			"__TextBlock__" : {
				"position" : [360, 161],
				"font_face" : "Courier New",
				"font_size" : 26.667,
				"line_height" : 64,
				"text": [
					"C’erano una volta tre Orsi, che vivevano in una casina nel bosco. C’era",
					"Babbo Orso grosso grosso, con una voce grossa grossa; c’era Mamma Orsa",
					"grossa la metà, con una voce grossa la metà; e c’era un Orsetto piccolo",
					"piccolo con una voce piccola piccola. Una mattina i tre Orsi facevano",
					"colazione e Mamma Orsa disse: “La pappa è troppo calda, ora. Andiamo a",
					"fare una passeggiata nel bosco, mentre la pappa diventa fredda”. Così i",
					"tre Orsi andarono a fare una passeggiata nel bosco. Mentre erano via,",
					"arrivò una piccola bimba chiamata Riccidoro. Quando vide la casetta nel",
					"bosco, si domandò chi mai potesse vivere là dentro, e picchiò alla porta.",
					"Nessuno rispose, e la bimba picchiò ancora. Nessuno rispose: Riccidoro",
					"allora aprì la porta ed entrò. E là, nella piccola stanza, vide una tavola",
					"apparecchiata per tre."
				]
			}
		}
	},
	"passage_b" : {
		"title" : "I musicanti di Brema / Town Musicians of Bremen",
		"author" : "Brothers Grimm",
		"text" : {
			"__TextBlock__" : {
				"position" : [360, 161],
				"font_face" : "Courier New",
				"font_size" : 26.667,
				"line_height" : 64,
				"text": [
					"C’era una volta un vecchio asino che aveva lavorato sodo per tutta la",
					"vita. Ormai non era più capace di portare pesi e si stancava facilmente,",
					"per questo il suo padrone aveva deciso di relegarlo in un angolo della",
					"stalla ad aspettare la morte. L’asino però non voleva trascorrere così gli",
					"ultimi anni della sua vita. Decise di andarsene a Brema, dove sperava di",
					"poter vivere facendo il musicista. Si era incamminato da poco quando",
					"incontrò un cane, magro e ansimante. “Come mai hai il fiatone?” gli",
					"chiese. “Sono dovuto scappare in tutta fretta per salvare la pelle” gli",
					"rispose il cane. “Il mio padrone voleva uccidermi, perché ora che sono",
					"vecchio non gli servo più”."
				]
			}
		}
	},
	"passage_c" : {
		"title" : "L'acciarino magico / The Tinderbox",
		"author" : "Hans Christian Andersen",
		"text" : {
			"__TextBlock__" : {
				"position" : [360, 161],
				"font_face" : "Courier New",
				"font_size" : 26.667,
				"line_height" : 64,
				"text": [
					"Così il soldato viveva allegramente, andava a teatro, passeggiava nel",
					"giardino reale di Parigi e dava ai poveri tanto denaro, e questo era ben",
					"fatto. Lo sapeva bene dai tempi passati, quanto fosse brutto non avere",
					"neppure un soldo. Ora era ricco e aveva abiti eleganti e si trovò",
					"tantissimi amici, tutti a ripetergli quanto era simpatico, un vero",
					"cavaliere, e questo al soldato faceva molto piacere. Ma spendendo ogni",
					"giorno dei soldi e non guadagnandone mai, alla fine rimase con i soli",
					"spiccioli e fu costretto a trasferirsi, dalle splendide stanze in cui",
					"aveva abitato, in una piccolissima cameretta, proprio sotto il tetto, e",
					"dovette pulirsi da sé gli stivali e cucirli con un ago, e nessuno dei suoi",
					"amici andò a trovarlo, perché vi erano troppe scale da fare."
				]
			}
		}
	}
}